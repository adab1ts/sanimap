---
layout: basic
title: "El projecte"
# Set SEO information
description: "Projecte d'anàlisi de la situació del sistema sanitari català realitzat per la CONFAVC i altres organitzacions veïnals."
keywords: "sanitat catalana, sistema sanitari catalunya, retallades sanitat"
---
## El projecte *Sanimap*

En el context de crisi econòmica que hem viscut la darrera dècada, el moviment veïnal, així com els i les professionals de la salut, molts altres agents i moviments socials i la població en general, hem assistit amb preocupació, i sovint indignació, a retallades i privatitzacions a les que ens hi hem oposat amb participació, denúncia i mobilització.

Una de les principals dificultats amb les que hem topat en aquesta tasca de responsabilitat ciutadana ha estat la complexitat del sistema sanitari, l'opacitat de la seva gestió i la dispersió de la informació sobre el seu funcionament; així com la diversitat de models i pràctiques d'uns territoris a uns altres. Sovint aquesta dificultat ens ha llastrat a l'hora d'identificar i copsar totes les implicacions de canvis, petits o grans, que es produeixen en el sistema sanitari, i l'abast de l'afectació que suposen a la garantia dels drets a la salut i l'atenció sanitària.

Aquesta situació és la que ens ha impulsat a crear una eina, que posem a disposició de tothom, pensada per recollir tota la informació que puguem sobre com han afectat les retallades a la sanitat catalana, el seu funcionament i evidenciar les seves minves i mancances. Perquè el primer pas per transformar una realitat és conèixer-la.

Comencem amb un mapa d'**anàlisi de l'Atenció Primària** i un altre mapa de **lluites veïnals en defensa de la sanitat pública**, i anirem afegint més mapes a mesura que els elaborem.

La vostra implicació és important! Quan més suport rebem, més complerta serà l'eina. Esperem que us sigui útil!
