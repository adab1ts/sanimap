---
title: "Urgències dignes JA (al Parc Taulí)"
order: 1
imatge: sabadell3-01-024.jpg #imatge principal per la capçalera
destacat: si
home: si
municipi: Sabadell
entitats:
  - "AAVV de la Federació d'Associacions Veïnals de Sabadell"
any: "2014-2017"
ambit: "Urgències"
objectius:
  - "Reivindicar recursos materials i humans per dignificar les urgències tercermundistes que pateix la comarca."
accions:
  - "Taula de recollida de signatures i queixes."
  - "Repartiment d'octavetes de denúncia a la porta de les urgències del Parc Taulí durant molts mesos."
logros:
  - "Tenir presència pública i portar la denúncia al carrer, però sense cap resultat significatiu des de la Generalitat."
fotos:
  - foto: sabadell3-022.jpg
    titol: "Manifestació Urgències dignes Ja!"
  - foto: sabadell3-octavilla.jpg
    titol: "Octaveta de la campanya"
  - foto: sabadell3-taula-tauli.jpg
    titol: "Taula de signatures al Parc Taulí"
web: favsabadell.cat #web on es pot trobar més informació (sense http://)
font: "Extret d’un article del Manuel Navas" #font de la informació
font-url: favsabadell.cat #url de la font (sense http://)
---
La FAV, així com els/les treballadors/es del Taulí, han denunciat per activa i per passiva i de mil formes que la manca de recursos materials, econòmics i humans està conduint el servei socio-sanitari que tenim al Vallès Occidental-Est a situacions inaguantables. I això és més greu, si pot ser-ho, en el servei d'urgències, on la falta de drenatge per falta de llits en planta i d'altres recursos necessaris impedeix que el circuit funcioni adequadament i s'assembli més al d'un país tercermundista.

Es deixen als/les pacients en una situació de desatenció alarmant i indefensió insostenible des de qualsevol punt de vista. Davant la denúncia d'un escenari que per moments és d'autèntic caos, tot i l'impagable esforç de la plantilla, que ho fan tot per donar la millor atenció possible, la direcció i de l'administració competent donen la callada per resposta. Com a molt, es limiten a córrer cortines de fum: "sou uns alarmistes", "no està tan malament", "aviat se solucionaran les deficiències", etc. Arguments insostenibles perquè la prova del cotó demostra que el servei d'urgències que patim és deplorable. Només cal veure les dades que aporten treballadors / es i pacients, les caravanes d'ambulàncies a l'espera d'evacuar malalts davant la falta de llits i espai en urgències, les vegades que les ambulàncies cedeixen els seus lliteres perquè els pacients puguin estar als passadissos (deixant a l'ambulància inútil per no tenir llitera), la manca de personal, de llits, etc.

Fa anys que el Taulí pateix, no només de retallades, sinó un greuge comparatiu respecte a Catalunya. Es van plantejar vies per pal·liar la situació (que no per a evitar-la) amb el Pla de Xoc del 2005-06 que, en no haver-se complert, per la lògica del temps i demografia, s'ha agreujat. I de no posar-hi remei urgent que canviï radicalment la tendència, el deteriorament de la sanitat pública serà cada vegada més gran.

Vista la passivitat manifesta dels que haurien de posar remei a aquest desordre establert, només queda la mobilització popular contundent per defensar el nostre dret a una sanitat pública i de gestió pública i amb recursos i unes urgències dignes.
